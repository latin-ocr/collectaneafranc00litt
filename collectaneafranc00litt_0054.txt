42 DESCRIPTION OF A FRANCISCAN MANUSCRIPT

amicabilis proximO, tam largus pauperibuS‚ et tam alacer et
curialis hospitibus, Curialitas enim, frater karissime, est una
de proprietatibus Dei, qui solem suum et pluviam suam et
omnia super justos et injustos curialiter administrat. Est
enim curialitas ordinata soror caritatis et extinctrix odii et
conservatrix amoris. Et quia recognovi in isto bono viro
tantam virtutem divinam, ideo libenter vellem ipsum in socium.
Quapropter volo quod aliqua die redeamus ad ipsum, si forte
tangat Dominus cor ejus ut velit nobiscum ad serviendum
Altissimo sociari. Interrogabimus Dominum Deum ut immittat
hoc desiderium in cor ejus et det graciam perducere ad effectum.
Mirabile certe quod, paucis diebus elapsiS, desiderium cordis
beati Francisci tribuit Dominus et voluntatem labiorum ejus
non fraudavit eum. Nam oratione premissa post aliquos dies
sanctus Franciscus dixit ad socium ejus: EamUS, karissime,
[fol. 86v] addominum curialem, quia confido in Domino quia
cum curialitate rerum1 dabit se ipsum socium. Et arrepto
itinere appropinquaverunt domui hominis antedicti. Sanctus
vero FrancichS, antequam ad illum accederet, dixit socio:
Expecta me, frater, quia volo primo rogare Deum ut prosperum
faciat iter nostrum, ut predam nobilem, quam mundo accipere
cogitamuS, dignetur Christus per virtutem sue sanctissime
passionis nobis parvulis et etiam infirmis sua virtute gratiosa
concedere. Dans se vero in oratione in quodam loco ubi a
dicto domino curiali poterat sanctus Franciscus clare videri,
et, disponente Christo, cum dictus dominus hinc inde prospic-
eret, vidit sanctum Franciscum orare devotissima assistentia
ante Christum et Christum benedictum ante ipsum Franciscum
gratiosissime et cum claritate maxima assistentem, et in hac
assistentia luminosa sanctus Franciscus erat per magnum
spacium elevatus corporali et mentali elevatione a terra. Que
omnia cum clare dictus dominus perspexisset, statim facta super
eum manu Domini salutariS‚ corpore quidem 2 egressus palatium,
mente vero despiciens mundum, in fervore spiritus cucurrit ad
beatum Franciscum‚ et curn pervenisset ad eum, invenit illum

1 MS. rex (for rerum ?). 2 MS. qui.

